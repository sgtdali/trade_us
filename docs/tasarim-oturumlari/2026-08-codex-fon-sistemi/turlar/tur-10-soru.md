coverage_cycle / selection_batch ayrımını kabul ediyorum, "batch-relative hükmü evren-geneli hüküm gibi sunma" cümlesi turun neyi koruduğunu benden daha iyi tarif etti. attempt_id / workflow_request_id ayrımını ve override'ın olgusal hatalarda YASAK olmasını da alıyorum -- "yanlış peer seçimi override edilemez, reject edilir" sınırı doğru yerde.

Şimdi defterin fiziksel mekaniğine iniyoruz ve sana kimsenin farkına varmadığı bir şey göstereceğim. Az önce kontrol ettim:

data/pei-workflow/events.jsonl GIT'TE İZLENİYOR ve kendi commit geçmişi var (git log ile üç commit görüyorum: "Record first fully-automated idea-generation run and B-bucket promotions", "Run all 11 shortlist candidates...", "Auto-schedule a re-check trigger..."). Repo'nun geçmişinde bir de "Merge pull request #1" var, yani bu depoda dal açılıp birleştirilmiş.

Bunun anlamı şu: bizim "tek commit kapısı" dediğimiz şey yalnızca aynı makinedeki iki süreci koruyor. Ama ikinci ve tamamen konuşulmamış bir eşzamanlılık alanı var: GIT. İki dal (ör. bir branch'te bir dilim çalıştırıldı, main'de başka bir dilim) her ikisi de deftere ekleme yaparsa, birleştirmede ne olur? Üç ayrı sorun görüyorum ve üçünü de sana soruyorum:

(1) MONOTON SEQUENCE GIT'TE ÇALIŞMAZ. İki dal aynı anda sequence 58, 59, 60 üretir; merge ettiğinde aynı numara iki farklı olayda olur. Sequence'ı yerel sayaç yapmak git'le uyumsuz. Alternatifler: sequence'ı büsbütün atıp hash zinciri (her olay bir öncekinin hash'ini taşır) kullanmak -- ama o da merge'de iki zincir üretir; ya da sequence'ı yalnız tek bir "kanonik dal" için anlamlı saymak; ya da defteri git'ten çıkarmak. Sen hangisini savunursun?

(2) MERGE'İN KENDİSİ SESSİZ BOZULMA ÜRETİR. events.jsonl satır-bazlı bir dosya; git iki dalın eklemelerini çatışma bile üretmeden birleştirebilir (farklı satırlara eklenmişse) ya da dosya sonunda çatışma üretir. Çatışmasız birleşme daha tehlikeli: sıralama bozulur, iki batch iç içe girer, atomik batch'in atomikliği kaybolur. Yani "atomik batch" kavramı git birleştirmesinden sağ çıkmıyor. Bunu nasıl korursun -- batch'i tek satırda mı tutmalı, yoksa batch sınırını olay içinde mi taşımalı?

(3) GİT GEÇMİŞİ YENİDEN YAZILABİLİR. rebase, amend, force-push. Senin önerdiğin "snapshot (sequence, ledger hash)'e bağlanır" mekanizması, geçmiş yeniden yazıldığında sessizce yanlış snapshot'a bakar. Bu gerçek bir risk mi, yoksa disiplinle çözülür mü -- ki "disiplinle çözülür" cümlesini bu tartışmada bir kez zaten çürüttük.

Daha temel soruyu da sormak istiyorum: BU DEFTER GİT'TE OLMALI MI? Lehte: denetim izi, geri alma, dağıtık yedek, repo'dan yeniden üretilebilirlik ilkesi. Aleyhte: git bir olay deposu değil, birleştirme semantiği domain'imizi bilmiyor, ve yukarıdaki üç problem doğrudan bundan çıkıyor. Ama defteri git'ten çıkarırsak "geçmiş repo'dan yeniden üretilebilir olmalı" ilkesi ne olur? Artefaktlar (pack.json, result.md, manifest) git'te kalıp yalnız defter mi çıkmalı, yoksa hepsi mi?

İki teknik soru daha:

(4) ÇOK-ARTEFAKTLI ATOMİKLİK. Bir adım bittiğinde şunlar oluyor: codex bir result.md yazıyor, biz onu artifact_dir'e alıyoruz, agy ile yapılandırılmış çıkarım yapıyoruz, sonra deftere olay yazıyoruz. Bunların hepsi ayrı dosya işlemleri. os.replace tek dosyada atomik ama süreç ortasında çökerse: result.md var, olay yok. Ya da olay var, artefakt yarım. Kurtarma nasıl olmalı -- her açılışta bir tutarlılık taraması mı, yoksa "önce artefakt, sonra olay" sıralaması + yetim artefaktı zararsız saymak mı?

(5) V1'DEN V2'YE GÖÇ. 57 mevcut olay eski zarfta (zorunlu run_id + ticker). Sen "mevcut 57 V1 olay değiştirilmez, projector uyarlar" dedin. Ama bu, projector'ın sonsuza kadar iki zarf bilmesi demek ve her yeni geliştirici bunu öğrenmek zorunda. Alternatif: 57 olayı tek seferde V2'ye çevirip eski dosyayı arşivlemek -- append-only ilkesini bir kez, bilerek, kayıtlı bir şekilde çiğnemek. Bugün 57 olay ve tek gerçek run varken bu ucuz. Sen hangisini savunursun ve "append-only'i bir kez bilerek çiğnemek" kabul edilebilir mi?
